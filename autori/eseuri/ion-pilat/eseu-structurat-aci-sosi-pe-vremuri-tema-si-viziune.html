<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="/css/style-eseuri.css">
    
   
    <title>Document</title>
   </head>
 <body>
    <header>
      <nav class="wrapper">  
          <div class="menu">
            <div class="logo"><a href="/index.html">la-bac.cf</a></div>
            <div class="nav-items">
            <a href="/autori/autori.html">Autori</a>
            <a href="#">Despre noi</a>
            <a href="#"><div class="bg-contact">Contact</div></a>
            </div>
            
          </div>
      </nav>
    </header>
    <main class="no-copy">
        <div id="particles-js"></div>
         <h1 class="titlu wrapper-autori">Tema si viziune-Aci sosi pe vremuri</h1>
         <article class="wrapper-autori continut">
            Volumul care ilustrează cel mai bine tradiţionalismul poetului este Pe Argeş în sus. Aici sosi pe vremuri este un text care aparţine acestui volum şi care dezvoltă o temă frecvent întâlnită în literatură: trecerea timpului. 
            Discursul liric este organizat în câteva secvenţe care au în prim plan acelaşi sentiment, raportat la două ipostaze umane: o generaţie trecută şi o generaţie aparţinând prezentului. La nivel lexico-semantic, predomină termenii din aria semantică a timpului şi a amintirii. 
            Incipitul poemului sugerează trecerea timpului, prin imaginea „casei amintirii„.La casa amintirii cu-obloane şi zăvor / Păianjeni zăbreliră şi poartă şi zăvor. // Iar hornul nu mai trage alene din ciubuc / De când luptară-n codru şi poteri şi haiduc.”
            Incipitul fixează tonalitatea evocării unei poveşti din trecut, prezentată în prima secvenţă poetică amplă. Povestea bunicului şi a bunicii Calyopi este învăluită într-un farmec discret şi desuet. Cele şapte distihuri ale poveştii de demult sunt urmate de două versuri cu valoarea unui epilog al acesteia: „Dar ei, în clipa asta simţeau că-o să rămână… // Demult e mort bunicul, bunica e bătrână…”
            A doua secvenţă poetică amplă se referă la o poveste a prezentului, care îl are  ca protagonist pe nepotul bunicului romantic, care îi recita bunicii din Lamartine şi din Ion Heliade Rădulescu. Legătura dintre cele două secvenţe se realizează prin două distihuri care fac trecerea de la lirismul obiectiv al primei părţi la lirismul subiectiv al părţii a doua: „Ce straniu lucru: vremea! Deodată pe perete / Te vezi aievea numai în ştersele portrete. // Te recunoşti în ele, dar nu şi-n faţa ta, / Căci trupul tău te uită, dar tu nu-l poţi uita…” 
            Simetria celor două secvenţe poetice este creată prin repetarea unor situaţii: întâlnirea celor două cupluri are loc în acelaşi spaţiu ( „casa amintirii” ), sentimentul de dragoste este acelaşi. Diferenţele apar la nivelul recuzitei – „Nerăbdător bunicul pândise de la scară / Berlina legănată prin lanuri de secară”; „Ca ieri sosi bunica… şi vii acum tu; / Pe urmele berlinei trăsura ta stătu” - , al preferinţelor literare ale celor două perechi de îndrăgostiţi – bunicul recită Le lac şi Sburătorul, iar nepotul din Francis Jammes şi Horia Furtună – şi al perspectivei din care se spune povestea: prima secvenţă poetică se construieşte prin folosirea verbelor la persoana a III-a, a doua secvenţă poetică se realizează cu ajutorul verbelor la persoana I. Reluarea aceloraşi situaţii are rolul de a fixa un model existenţial: ciclicitatea vieţii şi eternitatea unor sentimente. 
            Un motiv central al poeziei este acela al clopotului, integrat într-un context sintactic şi semantic identic în fiecare dintre cele două apariţii: „Şi cum şedeau… departe, un clopot a sunat, / De nuntă sau de moarte, în turnul vechi din sat.” Reluarea acestei structuri poetice în epilogul poemului cu sublinierea identităţii dintre elementele exterioare ale celor două poveşti evidenţiază una dintre temele centrale ale poemului – trecerea timpului: „Şi cum şedeam… departe, un clopot a sunat / - Acelaşi clopot poate – în turnul vechi din sat… // De nuntă sau de moarte, în turnul vechi din sat”.
            Versurile referitoare la clopotul care sună în „turnul vechi” introduc o notă gravă în tabloul senin al idilei ( fie că este de odinioară, fie că este prezentă ). Accentul cade diferit pentru fiecare poveste în parte: în povestea bunicii, sunetul clopotului apare mai degrabă ca un detaliu, în timp ce în finalul poemului monoversul „De nuntă sau de moarte, în turnul vechi din sat” dobândeşte valoarea unui epilog al ambelor poveşti, creând deschideri de interpretare a poemului. Trecerea iremediabilă a timpului, dar şi fragilitatea sentimentelor umane în contextul timpului care curge sunt subliniate prin acest „epilog” liric, susţinut şi pregătit de un vers anterior: „Dar ei, în clipa asta simţeau că-o să rămână…” Cele două generaţii, unite prin acelaşi sentiment, trăiesc paradoxul „eternei” efemerităţi umane: o clipă poate fi unică şi desprinsă din coordonatele temporale, fiecare om (cuplu ) putând trăi acest moment iluzoriu. Imperfectul „simţeau” subliniază, de fapt, iluzia efemerităţii. 
            Tradiţionalismul liricii lui Ion Pillat apare în mai multe planuri: preferinţa pentru specia pastelului şi pentru universul rural ca topos al imaginarului; cultivarea formelor prozodice tradiţionale, seninătatea viziunii şi tonul elegiac al discursului liric. Discreţia confesiunii lirice detaşează net acest text de celelalte texte de acelaşi tip din literatura română.     
               
         </article>
        <script src="/js/particles.js/particles.js"></script>
        <script src="/js/particles.js/app.js"></script>
     </main>
   
    
    <footer>
      <div class="wrapper  info">
      <div>All rights reserved.</div>
      <div>Copyright ©2021</div>
      <div>Content Owner: LA-BAC.CF</div>
      <div>Creat cu ❤️ in Oradea</div>
    </div>
    </footer>
</body>
</html>
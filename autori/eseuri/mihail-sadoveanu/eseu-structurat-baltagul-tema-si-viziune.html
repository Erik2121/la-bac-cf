<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="/css/style-eseuri.css">
    <link rel="stylesheet" href="/css/style-eseuri-mobile.css">
    <script async src="https://pagead2.googlesyndication.com/pagead/js/adsbygoogle.js?client=ca-pub-3024449325884025"
     crossorigin="anonymous"></script>
   
    <title>Document</title>
   </head>
 <body>
    <header>
      <nav class="wrapper">  
          <div class="menu">
            <div class="logo"><a href="/index.html">la-bac.cf</a></div>
            <div class="nav-items">
            <a href="/autori/autori.html">Autori</a>
            <a href="/despre.html">Despre noi</a>
            <a href="/contact.html"><div class="bg-contact">Contact</div></a>
            </div>
            
          </div>
      </nav>
    </header>
    <main class="no-copy">
        <div id="particles-js"></div>
         <h1 class="titlu wrapper-autori">Tema si viziune-Baltagul</h1>
         <article class="wrapper-autori continut">
            Viața satului românesc, (tema spiritualității satului românesc) este principala temă a epicii sadoveniene, întrucât ,,țăranul roman a fost principalul meu erou”, mărturisea Sadoveanu într-un discurs susținut la Academia Română.
            Romanul ,,Baltagul” este considerat un roman realist mitic.
            Tema romanului ilustrează lumea arhaică a satului românesc, sufletul țăranului moldovean ca păstrător al lumii vechi, al tradițiilor si al specificului național, cu un mod propriu de a gândi, a simti si a reacționa în fața problemelor , apărând principii de viață fundamentale, statornicite din vremuri imemoriale. În prim-plan se află căutarea și pedepsirea celor care l-au ucis pe Nechifor Lipan. Vitoria Lipan, sotia
            acestuia, reconstituie drumul parcurs de acesta, pentru aflarea adevărului și săvârșirea dreptății, însoțită fiind de Gheorghiță, fiul său.
            În roman se regăsesc marile teme sadoveniene, viața pastorală, natura, miturile, iubirea.
            Timpul derulării acțiunii este vag precizat, întâmplările petrecându-se din toamnă până în primavară, ,,aproape de Sf. Andrei”, ,,În Postul Mare”. Cadrul acțiunii este satul Măgura Tarcăului, zona Dornelor și a Bistritei, dar si cea de câmpie, Cristești, în Balta Jijiei. Fiind un roman realist, pentru  veridicitate, traseul urmat de Vitoria si Gheorghiță conține toponime existente pe hartă. Romanul este de asemenea o scriere ficțională cu valențe mitice, astfel romancierul imaginează satul Lipanilor și alte toponime simbolice: satul Doi Meri, râul Neagra.
            Titlul operei este unul simbolic, toporul cu două tăișuri devenind arma magică și simbolică menită să facă dreptate, fiind în același timp arma crimei. 
            Un episod ilustrativ pentru această trăsătură este incipitul romanului. Vitoria este portetizată ca o femeie încă frumosă, ageră la vorbă și în faptă, care apără ferm cuviința amenințată de tendințele cosmopolite ale fetei Minodora. Bună cunoscătoare a naturii umane, îi spune lui Gheorghiță: ” Eu te citesc pe tine, măcar că nu știu carte.”; ”toate pe lumea asta arată ceva”. În finalul scenei, leagă întârzierea lui Nechifor de constatarea cu înfrigurare a semnelor rău- prevestitoare: visul cu Nechifor întors către apus, peste o revărsare de ape, cântatul cocoșului o singură dată, a plecare, întunecarea neașteptată a cerului, înrăutățirea vremii.
            O altă secvență relevantă este cea finală, în care Vitoria, veritabil ”Hamlet feminin”, reconstituie crima și împlinește aproape ritualic dreptatea și rânduiala tulburate pentru o vreme. Eroină tragică, stăpânește prin inteligență, voință, tenacitate, arta disimulării.Țese aluzii, provoacă pe Calistrat Bogza, analizează baltagul și povestește despre mort ca și cum ar avea o comunicare neștiută cu el. În punctul culminant, repovestește crima și împinge pe Gheorghiță la săvârșirea actului justițiar. Intransigența aparține eroilor sadovenieni prin imperative morale ancestrale: ”Cine ucide om- spune un personaj- nu se poate să scape de pedeapsa dumnezeiască”.
            
            Perspectiva narativă este una obiectivă, narațiunea făcându-se la persoana a III-a, de către un narator omniscient și omniprezent, care reconstituie, prin tehnca detaliului și prin observație, lumea satului si acțiunile Vitoriei. La parastas, Vitoria preia rolul naratorului și reconstituie crima pe baza propriilor deducții, făcându-i pe cei doi criminali să-si recunoască vina în fața satului și a autorităților.
            Romanul ,,Baltagul” de Mihail Sadoveanu aparține realismului mitic. Criticul Nicolae Manolescu arată că, deși Sadoveanu alege ca pretext epic situația din balada populară, în care doi ciobani se hotărăsc să-l ucidă pe al treilea pentru a-i fura oile, autorul ,,sacrifică marele ritm al transhumanței pentru un fapt divers”, ceea ce face ca ,,Baltagul” să fie ,,un roman realist in sensul cel mai propriu”.
            
         </article>
        <script src="/js/particles.js/particles.js"></script>
        <script src="/js/particles.js/app.js"></script>
     </main>
   
    
    <footer>
      <div class="wrapper  info">
      <div>All rights reserved.</div>
      <div>Copyright ©2021</div>
      <div>Content Owner: LA-BAC.CF</div>
      <div>Creat cu ❤️ in Oradea</div>
    </div>
    </footer>
</body>
</html>
<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="/css/style-eseuri.css">
    <link rel="stylesheet" href="/css/style-eseuri-mobile.css">
    <script async src="https://pagead2.googlesyndication.com/pagead/js/adsbygoogle.js?client=ca-pub-3024449325884025"
     crossorigin="anonymous"></script>
   
    <title>Document</title>
   </head>
 <body>
    <header>
      <nav class="wrapper">  
          <div class="menu">
            <div class="logo"><a href="/index.html">la-bac.cf</a></div>
            <div class="nav-items">
            <a href="/autori/autori.html">Autori</a>
            <a href="/despre.html">Despre noi</a>
            <a href="/contact.html"><div class="bg-contact">Contact</div></a>
            </div>
            
          </div>
      </nav>
    </header>
    <main class="no-copy">
        <div id="particles-js"></div>
         <h1 class="titlu wrapper-autori">Particularitatile personajului principal-Baltagul</h1>
         <article class="wrapper-autori continut">
            Romanul ,,Baltagul” este considerat un roman realist mitic.
            Personajul central este fără îndoială Vitoria, al cărei nume reprezintă un semn al izbândei inteligenței, spiritului de dreptate și adevăr. Ea este personaj exponențial, purtătoare a trăsăturilor sufletului aspru și tenace al muntenilor. Eroină absolută, care polarizează acțiunea în jurul ei, este unul dintre cele mai bine conturate personaje feminine din literatura noastră.
            Social, ea este femeia puternică și aprigă de la munte, capabilă să conducă gospodăria în lipsa soțului. Dintr-o familie cu dare de mână, are piei de miel în pod, oi în munte, parale într-un cofăiel cu cenușă, plătește argatul și pe cei care îi oferă serviciile-preot, negustori, cârciumari. De asemenea, își asumă statutul de văduvă cu demnitate și hotărâre.
            Psihologic și moral, ea este expresia unei credințe străvechi, care se manifestă într-o anumită structură psihică și înțelegere a vieții și a datinilor. Dovedește în diferitele împrejurări prin care trece luciditate, inteligență, spirit întreprinzător și practic, stăpânire de sine. Păstrătoare a tradițiilor-” Îți arăt eu coc, valț și bluză, ardete-ar focul să te arză!”- îi declară Minodorei- , acceptă pragmatic să vorbească la telefon, lasă pe Gheorghiță să călătorească cu trenul. În relația cu ceilalți, este mamă puternică, soție iubitoare, respectă regulile comunității, propriile reguli precum și legile ancestrale, scrise în semnele vremii.
            Observația incisivă este o trăsătură definitorie a personajului pe care Gheorghiță o scoate în evidență : ”Mama asta trebuie să fie fărmăcătoare: cunoaște gândul oamenilor... ”
            Un episod ilustrativ pentru această trăsătură este incipitul romanului. Vitoria este portetizată ca o femeie încă frumosă, ageră în vorbă și în faptă, care apără ferm cuviința amenințată de tendințele cosmopolite ale fetei Minodora. Bună cunoscătoare a naturii umane, îi spune lui Gheorghiță: ” Eu te citesc pe tine, măcar că nu știu carte.”; ”toate pe lumea asta arată ceva”. În finalul scenei, leagă întârzierea lui Nechifor de constatarea cu înfrigurare a semnelor rău- prevestitoare: visul cu Nechifor întors către apus, peste o revărsare de ape, cântatul cocoșului o singură dată, a plecare, întunecarea neașteptată a cerului, înrăutățirea vremii.
            O altă secvență relevantă pentru personaj este cea finală, în care Vitoria, veritabil ”Hamlet feminin”, reconstituie crima și împlinește aproape ritualic dreptatea și rânduiala tulburate pentru o vreme. Eroină tragică, stăpânește prin inteligență, voință, tenacitate, arta disimulării, tactică psihologică pe toți participanții la praznic pentru a determina deconspirarea răufăcătorilor. Țese aluzii, provoacă pe Calistrat Bogza, analizează baltagul și povestește despre mort ca și cum ar avea o comunicare neștiută cu el. În punctul culminant, repovestește crima și împinge pe Gheorghiță la săvârșirea actului justițiar. Intransigența aparține eroilor sadovenieni prin imperative morale ancestrale: ”Cine ucide om- spune un personaj- nu se poate să scape de pedeapsa dumnezeiască”.
            Perspectiva narativă este una obiectivă, narațiunea făcându-se la persoana a III-a, de către un narator omniscient și omniprezent, care reconstituie, prin tehnca detaliului și prin observație, lumea satului si acțiunile Vitoriei. La parastas, Vitoria preia rolul naratorului și reconstituie crima pe baza propriilor deducții, făcându-i pe cei doi criminali să-si recunoască vina în fața satului și a autorităților.
            Un prim tip de conflict este cel interior  care se prefigureaza la inceputul romanului de nelinistea vitoriei din cauza lipsei lui nechifor  de acasa foarte  mult timp, un al doilea tip de conflict este cel exterior care se manifesta intre vitoria si asasinii sotului ei .
            
            
                       
    
         </article>
        <script src="/js/particles.js/particles.js"></script>
        <script src="/js/particles.js/app.js"></script>
     </main>
   
    
    <footer>
      <div class="wrapper  info">
      <div>All rights reserved.</div>
      <div>Copyright ©2021</div>
      <div>Content Owner: LA-BAC.CF</div>
      <div>Creat cu ❤️ in Oradea</div>
    </div>
    </footer>
</body>
</html>
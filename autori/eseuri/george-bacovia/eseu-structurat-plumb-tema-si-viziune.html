<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="/css/style-eseuri.css">
    <link rel="stylesheet" href="/css/style-eseuri-mobile.css">
    <script async src="https://pagead2.googlesyndication.com/pagead/js/adsbygoogle.js?client=ca-pub-3024449325884025"
     crossorigin="anonymous"></script>
   
    <title>Document</title>
   </head>
 <body>
    <header>
      <nav class="wrapper">  
          <div class="menu">
            <div class="logo"><a href="/index.html">la-bac.cf</a></div>
            <div class="nav-items">
            <a href="/autori/autori.html">Autori</a>
            <a href="/despre.html">Despre noi</a>
            <a href="/contact.html"><div class="bg-contact">Contact</div></a>
            </div>
            
          </div>
      </nav>
    </header>
    <main class="no-copy">
        <div id="particles-js"></div>
         <h1 class="titlu wrapper-autori">Tema si viziune-Plumb</h1>
         <article class="wrapper-autori continut">
            
            Simbolismul este o mișcare artistică de la sfârșitul secolului al XIX-lea, care se opunea romantismului, naturalismului și parnasianismului și potrivit căreia valoarea fiecărui obiect și fenomen din lumea înconjurătoare poate fi exprimata și descrisa cu ajutorul simbolurilor.
            În literatura noastră simbolismul autentic este reprezentat de George Bacovia, care încă de la publicarea primului volum intitulat „Plumb”, apărut în 1916 se impune ca un poet original, cu o tonalitate cu totul nouă în poezia noastră. 
            Poezia „Plumb” deschide volumul omonim fiind considerată o artă poetică, înscrisă pe deplin în lirica simbolistă prin folosirea simbolurilor, prin tehnica repetițiilor și prin cromatică. Textul poetic nu cuprinde nici un termen explicit al stărilor sufletești specifice simbolismului, ele fiind sugerate prin cuvântul „plumb”,precum și prin intermediul atmosferei create.
                 În primul rând, poezia se încadrează simbolismului la nivel tematic, întrucât tema principală este condiția individului într-o societate care limitează aspirațiile. În plus, specifice simbolismului sunt și temele secundare moartea și singurătatea care ajută la reliefarea ideii esențiale de alunecare inevitabilă spre moarte.
                 În al doilea rând, poezia se încadrează simbolismului prin valorificarea simbolurilor. Cuvantul-cheie al poeziei este „plumb”, care are valoare de simbol, repetiție și epitet. Asociat diverselor epitete metaforice „sicriele de plumb”, „aripile de plumb”, „amorul meu de plumb”, substantivul nearticulat „plumb” sugerează căderea, imposibilitatea zborului și mai ales a evadării din acest spațiu claustrant, supus încremenirii.
            Tema textului poetic o constituie condiția individului supus claustrării și singurătății într-o societate meschină, superficială și artificială, incapabilă să-i înțeleagă aspirațiile. Câmpul semantic dominant se organizează în jurul morții, creând un adevărat decor funerar: „sicriele de plumb”, „flori de plumb”, „coroanele de plumb”, „funerar vestmânt”, „mort”, „cavou”. Toate acestea sunt elemente ce compun realitatea exterioară, obiectivă, în esență un spațiu închis, sufocant, în care eul liric se simte captiv, trăind sentimentul acut al neputinței de a se salva. În viziunea bacoviană, lumea este un imens cavou, un spațiu ostil, aflat sub dominația morții: „stam singur în cavou... și era vânt...”
                 La nivel stilistic predomină simbolul „plumb” devenit laitmotivul poeziei. Prin asociere cu diverse substantive,  laitmotivul creației se integrează unor epitete metaforice sugestive. Astfel, construcția „flori de plumb” asociază un element vegetal, considerat în mod obișnuit simbol al vieții, cu un metal greu, cenușiu, simbol pentru împietrirea lumii vii în fața morții. De aemenea, sugestiv este și epitetul metaforic „amorul meu de plumb” prin care poetul invocă amorul „întors” cu fața spre moarte. „Aripele de plumb” sugerează căderea surdă și grea, din care poetul nu se mai poate înălța. Așadar, căderea în moarte este inevitabilă, iubirea invocată cu disperare nereprezentând o șansă de salvare.
                 
            Titlul este elementul paratextual care orientează lectura cititorului. Construcție nominală, sintetică, alcătuit din substantivul comun nearticulat „plumb”, care sugerează apăsarea sufletească, greutatea sufocantă, angoasa, cenușiul existențial, respectiv imposibilitatea evadării dintr-un spațiu ostil. Culoarea cenușie a plumbului sugerează apăsare, claustrare într-un spațiu strâmt, sufocant, iar greutatea metalului ne duce cu gândul la neputința ieșirii din acest spațiu. Poetul însuși mărturisea: „plumbul apasă cel mai greu pe om... fața lui m-a apăsat până la distrugere. Și plumbul se revarsă din abundență și umple spațiul exterior și interior”.
                 Reluat de șase ori în structura textului poetic, construit prin procedeul simetriei compoziționale, „plumb” devine simbolul central al poeziei, cuvântul-cheie și laitmotivul cu multiple semnificații.  Astfel, prin greutate sugerează apăsarea sufletească, prin culoare cenușiul existențial și prin structura fonetică, o vocală între patru consoane, sugerează monotonie și gravitate. 
            Poezia este alcătuită din două strofe, structurate pe două planuri: planul exterior, agresiv, dominat de vânt, de „flori de plumb” și „coroane de plumb” și planul interior, în care eul liric trăiește incapacitatea solvării prin iubire: „dormea întors amorul meu de plumb”.
                 Prima srofă conturează un spațiu simbolic al morții, al somnului profund, așa cum sugerează versurile din incipit: „Dormeau adânc sicriele de plumb”. În această tăcere totală, extrem de apăsătoare, vântul nu face decât să amplifice apăsarea sufletească, angoasa: „stam singur în cavou... și era vânt”. Sentimentul profund al însingurării este accentuat printr-o imagine auditivă semnificativeă: „și scârțâiau coroanele de plumb”. Verbele la imperfect „stam”, „dormeau”, „scârțâiau” exprimă continuitatea și implicit o nesfârșită angoasă. Inerția cadrului exterior dominat de cenușiul plumbului, provoacă eului liric o disperare profundă, evadarea dintr-un astfel de spațiu claustrant fiind sortită eșecului.
                 Strofa a doua debutează cu aceeași imagine a somnului profund: „dormea întors amorul meu de plumb”. Epitetul adverbial „întors” accentuează tragismul existenței umane. Încercarea de salvare prin iubire este imposibilă, strigătul disperat și-a pirdut ecoul „și-am început să-l strig”, iar frigul amplifică teama. Aripile, simbol al zborului, al libertății își pierd atributul esențial, devenind „aripi de plumb” surprinse într-o cădere surdă și grea: „și atârnau aripele de plumb”. Prin această mișcare inversă, descendentă, se sugerează imposibilitatea zborului, a evadării. Epitetul metaforic „aripele de plumb” este reflecția prăbușirii grave în somnul materiei întunecate, în abisul lăuntric al eului străpuns de sentimentul deznădejdii absolute.
            In concluzie, poeia”Plumb” se incadreaza in estetica simbolistica,dar realizeaza si trecerea la modernitate.
            
            
            
            
            
            
            
         </article>
        <script src="/js/particles.js/particles.js"></script>
        <script src="/js/particles.js/app.js"></script>
     </main>
   
    
    <footer>
      <div class="wrapper  info">
      <div>All rights reserved.</div>
      <div>Copyright ©2021</div>
      <div>Content Owner: LA-BAC.CF</div>
      <div>Creat cu ❤️ in Oradea</div>
    </div>
    </footer>
</body>
</html>
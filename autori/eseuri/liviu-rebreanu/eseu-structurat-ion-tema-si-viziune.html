<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="/css/style-eseuri.css">
    <script async src="https://pagead2.googlesyndication.com/pagead/js/adsbygoogle.js?client=ca-pub-3024449325884025"
     crossorigin="anonymous"></script>
   
    <title>Document</title>
   </head>
 <body>
    <header>
      <nav class="wrapper">  
          <div class="menu">
            <div class="logo"><a href="/index.html">la-bac.cf</a></div>
            <div class="nav-items">
            <a href="/autori/autori.html">Autori</a>
            <a href="#">Despre noi</a>
            <a href="#"><div class="bg-contact">Contact</div></a>
            </div>
            
          </div>
      </nav>
    </header>
    <main class="no-copy">
        <div id="particles-js"></div>
         <h1 class="titlu wrapper-autori">Tema si viziune-Ion</h1>
         <article class="wrapper-autori continut">
            Liviu Rebreanu este considerat autorul „celei mai puternice creații obiective a literaturi române” (Eugen Lovinescu), unul dintre cei mai importanți prozatori ai literaturi noastre. Nici un alt prozator nu a reușit să valorifice cu atâta libertate expresia artistică, printr-o mare diversitate tematică și structurală.
            Romanul „Ion” se incadreaza la curentul literar realism, este un roman obiectiv ,relist ,modern.
            Perspectiva narativă este obiectivă, specifică realismului, întrucât întâmplările sunt relatate la persoana a III-a, de către un narator omniprezent și omniscient, detașat de soarta personajelor sale.
             Perspectiva naratorului omniscient se resimte și în caracterul monografic al romanului, deoarece sunt prezentate diverse aspecte ale lumii rurale: obiceiuri, tradiții, instituții, relații sociale și economice la nivelul satului patriarhal. 
              Fiind un roman cu o acțiune complexă, „Ion” dezvoltă diverse arii tematice. Inspirat din realitatea satului românesc din nordul Ardealului, romanul înfățișează în primul rând lumea satului și condiția țăranului român. În prim-plan este viața satului transilvănean stratificat social(=împărțit) în „sărăntoci” și „bogătani”, la care se adaugă lumea intelectualității rurale reprezentata de preotul Belciug și de familia învățătorului Zaharia Herdelea. Sunt prezentate cu precizie monografică evenimentele importante din comunitatea rurală: hora, nunta, nașterea, moartea, ritualurile fiind surprinse în cele mai mici detalii. Nu lipsesc din aceste descrieri nici instituțiile rurale importante: școala și biserica.
                 În al doilea rând, o temă importantă o reprezintă iubirea privită din dublă perspectivă: iubirea dintre Ion și Florica sortită eșecului, deoarece Florica era „mai saracă ca dânsul”, respectiv iubirea condiționată material dintre Ion și Ana, fiica lui Vasile Baciu „care avea case și locuri și vite multe”. 
                 În altă ordine de idei, romanul aduce în centrul atenției imaginea familiei, care în comunitatea rurală se întemeia mai degrabă pe criterii materiale și sociale, sugestive fiind familiile Ion-Ana, Zenobia-Alexandru Glanetașu, Vasile Baciu-mama Anei, George Bulbuc-Florica. 
            ,,Glasul pământului” este o metaforă care simbolizează atracția irezistibilă, uneori irațională, pe care o are pământul asupra protagonistului, așa cum se sugerează într-o scenă în care Ion este surprins privind locurile care fuseseră cândva ale lor: ,,Simțea o plăcere atât de mare vîzându-și pământul, încât îi venea să cadă în genunchi și să-l îmbrățișeze. ” Glasul pământului pătrunde ,,năvalnic în sufletul flăcăului, ca o chemare, copleșindu-l”, măreția pământului făcându-l să se simtă ,,mic și înfricoșat”. Secvența nunții lui Ion cu Ana este reprezentativă pentru atitudinea protagonistului, care oscilează între patima pentru pământ (glasul pământului) și pasiunea pentru Florica, spre care îl îndeamnă ,,glasul iubirii’’. Comportamentul brutal față de Ana o împinge pe aceasta la sinucidere, dar moartea ei nu ii trezeste remușcări și, după ce moare și copilul, simtindu-se eliberat de obligatii, Ion se întoarce la Florica, devenită între timp sotia lui George Bulbuc. Surprins de acesta în curtea sa, este ucis cu lovituri de sapă.
            Desfăşurarea horei duminicale reprezintă un moment semnificativ în evoluţia conflictului şi a relaţiilor dintre personaje.
            Hora are loc în curtea Todosiei, văduva lui Maxim Oprea, mama Floricăi, unde se adună toţi sătenii să petreacă (primarul, chiaburii, ţăranii mijlocaşi, sărăntocii, preotul, familia învăţătorului Herdelea, care onorează cu prezenţa întreaga adunare).
            Ritmurile alerte ale Someşanei, interpretată de nişte ţigani lăutari, atrag în joc fetele şi flăcăii satului. Din rândul participanţilor la horă se evidenţiază două personaje antagonice: Ion şi George Bulbuc, ţăranul sărac şi cel bogat. Lăutarii ascultă de cel dintâi, deşi sunt plătiţi de cel de-al doilea. Conflictul dintre cei doi tineri se acutizează la cârciumă, unde ei se încaieră, fapt ce atrage oprobiul preotului asupra lui Ion, învingătorul lui George.
            Scena horei introduce, aşadar, cititorul în universul ficţional, punând în lumină principalele personaje, ierarhia socială a comunităţii rurale, prefigurând conflictele puternice, exterioare.
            În cel de-al doilea capitol al romanului, intitulat “Zvârcolirea”, o altă scenă scoate în evidenţă dragostea lui Ion pentru pământ. Acesta este un fel de personaj pe care tânărul ţăran îl admiră şi de care se simte copleşit: “Glasul pământului pătrundea năvalnic în sufletul flăcăului, ca o chemare, copleşindu-l”. Natura în zorii zilei îi trezeşte sentimentul umilinţei şi al înfricoşării în faţa “uriaşului” care îl impresionează: “Cât pământ, Doamne!… ” Ipostaza umilă este urmată de mândria de a stăpâni “tot cuprinsul”.
            Aceasta scenă este completată de cea a sărutării pământului. Protagonistul cade în genunchi şi sărută pământul într-un gest simbolic care concentrează soarta ţăranului, adevărat prizonier al patimii sale pentru pământ. Apoi, când Ion află că Florica se mărită cu George, se simte de parcă cineva i-ar fi luat “cea mai bună delniţă de pământ”. Se poate vorbi deci de un personaj “bolnav” de posesiune, de a avea pământ. Semnificaţia scenei este aceea că, pentru Ion, pământul este vital, ca îi este “ mai drag decât o mamă”.
            
            Conflictul central din roman este lupta pentru pamant in satul
            traditional, unde posesiunea averii conditioneaza dreptul indivizilor de a fi respectati in comunitate. Drama lui Ion este drama taranului sarac. Mandru si orgolios, constient de calitatile sale, nu-si accepta conditia si este pus in situatia de a alege intre iubirea pentru Florica si averea Anei. Conflictul exterior ,social intre Ion si Vasile Baciu este dublat de conflictul interior intre "glasul pamantului" si "glasul iubirii". Se poate vorbi si de conflicte secundare intre Ion si Simion Butunoiu pentru o brazda de pamant, sau intre Ion si George Bulbuc, intai pentru Ana apoi pentru Florica.
            
            Romanul este intitulat  „Ion” ,scotand in evidenta personalitatea  protagonistului evenimentelor, Ion, un taran sărac lipsit de pământuri. Astfel, eroul romanului devine un personaj eponim ilustrând categoria socială a țărănimii sărace, dornică de înavuțire. Prin intermediul acestui personaj, scriitorul sintetizează o întreagă categorie socială.
            În concluzie, „Ion” este un roman realist-obiectiv, care prezintă destinul tragic al unui personaj memorabil. Totodată, Rebreanu oferă cititorului o viziune monografică asupra satului ardelenesc de la începutul secolului al XX-lea, prezentând condiția tăranului și a intelectualului român, problemele sociale și naționale.            
    
         </article>
        <script src="/js/particles.js/particles.js"></script>
        <script src="/js/particles.js/app.js"></script>
     </main>
   
    
    <footer>
      <div class="wrapper  info">
      <div>All rights reserved.</div>
      <div>Copyright ©2021</div>
      <div>Content Owner: LA-BAC.CF</div>
      <div>Creat cu ❤️ in Oradea</div>
    </div>
    </footer>
</body>
</html>
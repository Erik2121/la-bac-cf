<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="/css/style-eseuri.css">
    
   
    <title>Document</title>
   </head>
 <body>
    <header>
      <nav class="wrapper">  
          <div class="menu">
            <div class="logo"><a href="/index.html">la-bac.cf</a></div>
            <div class="nav-items">
            <a href="/autori/autori.html">Autori</a>
            <a href="#">Despre noi</a>
            <a href="#"><div class="bg-contact">Contact</div></a>
            </div>
            
          </div>
      </nav>
    </header>
    <main class="no-copy">
        <div id="particles-js"></div>
         <h1 class="titlu wrapper-autori">Tema si viziune-Flori de Mucigai</h1>
         <article class="wrapper-autori continut">                             
              
                        Poezia "Flori de mucigai" deschide volumul omonim apărut în 1931, rezultat al experienței carcerale a scriitorului, și oferă o impresionantă definiție a artei argheziene, în concepția căruia datoria unui artist adevărat este de a crea în orice condiții.
            Poezia care deschide volumul din 1931 poate fi considerată tot o artă poetică. 
            La nivel stilistic, titlul se validează ca un oximoron, care pare a copia modelul baudelairian din Florile răului, deoarece asociază un termen din sfera semantică a frumosului – „flori” – cu unul din cea opusă – „mucigai”. La nivel semantic, din punct de vedere denotativ, titlul fixează imaginarul poetic în sfera spaţiului închis, umed, specific închisorilor, propice „florilor de mucigai”, pete de culoare în cadrul unui univers tern, mohorât, dezolant. În sens conotativ, se validează ideea că în orice existenţă sordidă poate exista ceva frumos, „floarea” devenind un simbol al naşterii frumuseţii din materia imundă. La nivel metatextual, titlul avertizează asupra formulei lirice uzitate de poet, estetica urâtului.
            Incipitul are caracter declarativ, verbul de persoana I identificând eul liric subiectiv: ”Le-am scris cu unghia pe tencuială”. Lexemele primei secvenţe poetice conturează imaginea unui spaţiu închis, a unei materialităţi grele, elementare, un spaţiu interior, ostil. Întunericul sugerează claustrarea, devenind laitmotiv al poeziei şi al volumului. Se descrie un spaţiu al singurătăţii absolute, din care lipseşte până şi graţia divină: „Pe un părete de firidă goală, / Pe întuneric, în singurătate, / Cu puterile neajutate, / Nici de taurul, nici de leul, nici de vulturul / Care au lucrat împrejurul / Lui Luca, lui Marcu şi lui Ioan.”  Adjectivul obţinut prin prefixare negativă – „neajutate” – este ilustrativ pentru condiţia eului liric. Animalele biblice, secundanţi ai celor trei evanghelişti, lipsesc din existenţa creatorului arghezian. Versurile acestei strofe conturează un imaginar al temniţei. 
            Expresivitatea rezultă din caracterul surprinzător al asocierilor, procedeele artistice fiind puţine: enumeraţia – Nici de taurul, nici de leul, nici de vulturul” – epitetul – „firidă goală”, „puterile neajutate.Având în vedere simetriile sintactice, se poate stabili o relaţie de echivalenţă între florile de mucigai şi stihuri, ceea ce presupune metamorfoza artistică a unei realităţi ( florile de mucigai se transformă în stihuri ). Artisticul ca modalitate de ieşire din contingent, ideea că poezia înseamnă atemporalitate constituie principiul organizator al ultimelor versuri din prima strofă: „Sunt stihuri fără an”. Perpetuarea în timp a creaţiei artistice – „fără an” – conservă momentul elaborării – „Stihurile de-acum”. Enumeraţia prin care se prezintă caracteristicile liricului din Flori de mucigai are rolul de a   puncta ineditul formulei artistice abordate, estetica urâtului: „Stihuri de groapă, / De sete de apă / Şi de foame de scrum, / Stihurile de acum.” În legătură cu absenţa ajutorului divin în creaţie se dezvoltă sensurile metaforei „unghia îngerească”. Creatorul încearcă recuperarea inspiraţiei de natură divină, dar ostilitatea mediului face imposibil acest lucru: „Când mi s-a tocit unghia îngerească / Am lăsat-o să crească / Şi nu a mai crescut - / Sau nu o mai am cunoscut 
            A doua strofă, un catren, propune imaginea unui univers exterior, la fel de ostil ca şi acela din prima strofă. Spaţiul interior şi spaţiul exterior se află în consonanţă: „Era întuneric. Ploaia  bătea departe, afară. / Şi mă durea  mâna ca o gheară / Neputincioasă să se strângă. / Şi m-am silit să scriu cu unghiile de la mâna stângă.” Verbele la imperfect transmit ideea continuităţii stării de dizgraţie a eului liric, percepută dureros. Mâna, motiv central al textului poetic, prin semnificaţii, devine simbolul actului creator şi al destinului artistului. „Neputincioasă”, mâna inspiraţiei angelice refuză sau nu poate „să se strângă”. Ca în majoritatea textelor argheziene, atitudinea nu este de resemnare. Refuzându-şi destinul, creatorul arghezian se revoltă împotriva propriei condiţii: „Şi m-am silit să scriu cu unghiile de la mâna stângă”. Ultima sintagmă, simbol al direcţiei infernului, validează noua formulă literară, reafirmând orgolios estetica urâtului. 
            Poezia are valoare de artă poetică prin această atitudine sfidătoare faţă de un mod de a concepe scrisul. Proclamându-şi dreptul de a-şi alege destinul – „m-am silit să scriu cu unghiile de la mâna stângă” – eul liric arghezian realizează în acest text una dintre cele mai emoţionante şi mai dureroase confesiuni despre rolul menirea artei şi a artistului. Întregul volum va susţine această atitudine, confirmând unicitatea şi proteismul glasului poetic arghezian.       



         </article>
        <script src="/js/particles.js/particles.js"></script>
        <script src="/js/particles.js/app.js"></script>
     </main>
   
    
    <footer>
      <div class="wrapper  info">
      <div>All rights reserved.</div>
      <div>Copyright ©2021</div>
      <div>Content Owner: LA-BAC.CF</div>
      <div>Creat cu ❤️ in Oradea</div>
    </div>
    </footer>
</body>
</html>
<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="/css/style-eseuri.css">
    
   
    <title>Document</title>
   </head>
 <body>
    <header>
      <nav class="wrapper">  
          <div class="menu">
            <div class="logo"><a href="/index.html">la-bac.cf</a></div>
            <div class="nav-items">
            <a href="/autori/autori.html">Autori</a>
            <a href="#">Despre noi</a>
            <a href="#"><div class="bg-contact">Contact</div></a>
            </div>
            
          </div>
      </nav>
    </header>
    <main class="no-copy">
        <div id="particles-js"></div>
         <h1 class="titlu wrapper-autori">Tema si viziune-Maitreyi</h1>
         <article class="wrapper-autori continut">                             
              
            „ Maitreyi” de Mircea Eliade reprezintă un roman al experienţei, un exponent al autenticităţii şi trăirilor nemijlocite, intense ale realităţii, un roman modern subiectiv şi de analiză psihologică.
            Povestea de dragoste dintre Allan şi Maitreyi, este considerată o „monografie a tulburării” desfăşurată de-a lungul a cincisprezece capitole. Stilul este unul original, estetica autenticităţii fiind cea care sintetizează problematica romanului, îmbinând  jurnalul, corespondenţa, eseul, reportajul şi povestirea la persoana I a unor experienţe şi amintiri ale lui Mircea Eliade. Autenticitatea romanului mai este susţinută şi de utilizarea tehnicii narative moderne şi prezenţa anticalofilismului (refuzarea adoptării unei tendinţe de a da expresiei literare o atenţie deosebită sau excesivă), însuşi naratorul declarând că „....eu nu ştiu să povestesc. E un dar ăsta al poveştilor. Nu-l are oricine”.
            Romanul îşi organizează subiectul în jurul cuplului format din Allan, inginer englez, venit din Europa la Calcutta şi Maitreyi, fiica inginerului Narendra Sen. După perioada de spitalizare, în convalescenţă fiind, Allan este invitat să locuiască în casa inginerului Sen, unde se împrieteneşte cu fiica acestuia, o adolescentă de 16 ani (Maitreyi) pe care o cunoscuse însă dinainte, de când el lucra în Wellesley Street, dar o considera neatrăgătoare. Totuşi, după ce ajunge să o cunoască mai bine, între ei se va înfiripa o mare iubire, încurajată aparent de familia fetei, care însă va atrage atenţia că un mariaj între ei este imposibil, deşi Allan doreşte să se convertească la hinduism. Acesta decide să înveţe bengaleza de la Maitreyi, iar el în schimb să ii dea lecţii de franceză, atât în odaia lui cât şi în camera ei, crescând astfel patima şi iubirea.
            Totuşi, Allan este nevoit să părăsească locuinţa, inginerul trimiţându-şi familia la Midnapur pe timpul spitalizării sale în urma unei operaţii ; plecând la Delhi, la Simba, trece prin Naini-Tal unde petrece majoritatea timpului, reproşându-şi iubirea pierdută şi având-o permanent în minte pe Maitreyi, conştient fiind de faptul că nu o va putea uita niciodată. 
            Îndurând pedepse tiranice de la tatăl ei pentru că încălcase legile tradiţionale, Maitreyi încearcă să forţeze norocul prin toate mijloacele; dăruindu-se vânzătorului de fructe, ea spera ca tatăl său să o izgonească, putând astfel să se întoarcă la Allan.
            Conflictul exterior al romanului se construieşte în jurul europeanului Allan şi bengalezului Sen, redându-se astfel opoziţia dintre libertatea dragostei şi constrângerile tradiţionale, dar şi incompatibilitatea evidentă dintre civilizaţii şi mentalităţi însoţită de lipsa de comunicare accentuată. 
            O scena semnificativă pentru ilustrarea temei și a viziunii despre lume a scriitorului o reprezintă participarea lui Allan la ceremonia mariajului lui Mantu, văr al inginerului Narendra Sen, venit în Delhi tocmai în acest scop (,,el nu vrea să se însoare, dar d-l Sen vrea”). Acest eveniment devine prilej pentru Allan de a medita asupra unei posibile casatorii cu Maitreyi. Nu neaga ca ar fi fost fericit (,,de cate ori se vorbeste despre o eventuala casatorie a mea cu Maitreyi..., o emotie violenta si instantanee ma strabate”), insa mentalitatea occidentala, superficiala, il determina sa perceapa afectiunea familiei Maitreyiei ca o incercare de a-l acapara:,,ma temeam, cand am banuit o cursa matrimoniala”. Daca, initial, Allan este atras erotic de feminitatea, misterul si spiritualitatea fetei, pentru Maitreyi intalnirile lor au, asa cum releva o nota din capitolul VII, mai degraba o conotatie ludica:,, Maitreyi n-a simtit niciodata patima in momentul acela. Era câștigată numai de joc, nu de ispită”). Se evidentiază, astfel, diferenta dintre bărbatul european, dominat de instincte, și femeia asiatică, pentru care importantă e, la început, aventura spirituală alaturi de Allan (e drept, protagonistul constata acest aspect tarziu, dupa ce povestea lor de dragoste se va fi terminat).
            Un alt episod semnificativ pentru tema romanului il constituie discutia dintre cei doi despre iubire din capitolul X. Lui Allan îi vine greu să înțeleagă iubirea Maitreyiei pentru ,,șapte frunze”(pomul ei), explicând totul extrem de simplu: panteism. Pe de altă parte, mărturisirii lui că nu a iubit niciodată, Maitreyi îi răspunde că relațiile lui din trecut au fost ,,murdărie, nu dragoste”. Pentru ea, dragostea înseamnă dăruire totală, renunțarea la orice urmă de luciditate: ,,ce mult îmi place să te vad mânios ca un vant, sa ma calci in picioare, sa nu-ti pese de mine”. Allan, in schimb, analizeaza fiecare reactie a ei, el nu are capacitatea de a i se darui decat daca e vorba de reciprocitate. La un moment dat, se gandeste chiar sa treaca la hinduism, insa este desteptat la realitate de catre Narendra Sen, care intuieste incompatibilitatea dintre arhitectura launtrica a lui Allan si religia hinduista. Egocentrismul occidental se releva la final de capitol:,,simteam ca mi se rapeste ceva al meu, mi se calca un petic rezervat numai mie” ( Allan face referire la intrarea Maitreyiei in camera lui, dupa plecarea lui Harold).
            Conflictul interior se desfăşoară între sentimentul de iubire şi intensitatea lui, ca experienţă definitorie a existenţei, şi luciditatea autoanalizei, acesta sporind impresia de autenticitate a trăirilor cuprinse în acest roman.
            Construcţia personajelor se realizează într-o perspectivă modernă, confruntându-se două planuri, cele două civilizaţii cu principii şi valori diferite, dar şi două moduri specifice de reacţie morală, Maitreyi asumându-şi vina pentru tot ce s-a întâmplat, noţiunea de ispăşire fiindu-i organică, suportând umilinţe şi continuând să trăiască în speranţa ca iubirea se va împlini. Allan, spre deosebire, refuză reintrarea în magia unei pasiuni devastatoare, marcat fiind de individualismul intelectualului egoist, dorind doar eliberarea din aceasta dramatică aventură, pasiunea rămânând pentru el o simplă experienţă, o tendinţă de multiplicare a eului.
            Roman al experienţei, „Maitreyi” reprezintă, conform lui Crohmălniceanu o „revelatoare diagramă a înălţărilor şi căderilor pe care o poate cunoaşte iubirea între doi oameni cu formaţii sufleteşti foarte diferite” şi influenţele pe care aceasta o are asupra fiecărui tip de caracter.

         </article>
        <script src="/js/particles.js/particles.js"></script>
        <script src="/js/particles.js/app.js"></script>
     </main>
   
    
    <footer>
      <div class="wrapper  info">
      <div>All rights reserved.</div>
      <div>Copyright ©2021</div>
      <div>Content Owner: LA-BAC.CF</div>
      <div>Creat cu ❤️ in Oradea</div>
    </div>
    </footer>
</body>
</html>
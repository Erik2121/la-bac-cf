<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="/css/style-eseuri.css">
    
   
    <title>Document</title>
   </head>
 <body>
    <header>
      <nav class="wrapper">  
          <div class="menu">
            <div class="logo"><a href="/index.html">la-bac.cf</a></div>
            <div class="nav-items">
            <a href="/autori/autori.html">Autori</a>
            <a href="#">Despre noi</a>
            <a href="#"><div class="bg-contact">Contact</div></a>
            </div>
            
          </div>
      </nav>
    </header>
    <main class="no-copy">
        <div id="particles-js"></div>
         <h1 class="titlu wrapper-autori">Relatia dintre 2 personaje-Maitreyi</h1>
         <article class="wrapper-autori continut">                             
       
            Apărut în 1933, romanul lui Mircea Eliade are ca temă o poveste de iubire tristă şi impresionantă, petrecută în spaţiul misterios şi exotic al Indiei şi este alcătuit din 15 capitole (numerotate cu cifre romane, fără titluri). Formula estetică folosită este modernă, romanul fiind alcătuit ca o lungă marturisire pe marginea jurnalului scris de narator, cu ceva timp în urmă, pe când se afla în India. „Maitreyi” are prin urmare caracter confesiv, cel care vorbeste fiind şi protagonistul întâmplărilor relatate (narator-protagonist). Romanul este alcătuit ca un palimpsest, din două jurnale unite prin rescriere şi rememorare.
            Scris la persoana I, „Maitreyi” este o confesiune duioasă, lucidă şi amară în care naratorul-protagonist apelează la fluxul memoriei pentru a răspunde marilor sale întrebări.

            Allan (personajul principal, modern, ce trăieşte o experienţă existenţială unică) este un tânăr inginer englez care vine la lucru în India, la o societate de canalizare a deltei şi se întâlneşte cu Maitreyi, (personajul central şi eponim al romanului) fiica lui Narendra Sen, superiorul ierarhic al lui Allan.
            Invitat să locuiască în casa familiei Sen, după ce se îmbolnăvise de friguri, tânărul va avea revelaţia unei lumi misterioase şi ciudate, axată pe alte valori morale diferite de cele ale europenilor şi suficientă sieşi
            În această lume, Maitreyi constituie şi ea o revelaţie: este primitivă, dar şi cultivată (fiind cunoscută în cercurile bengaleze de intelectuali, prin poemele filozofice pe care le scria, apreciate chiar şi de marele scriitor Tagore); tandră, dar şi capricioasă , „fiinţă umană şi aspiraţie metafizică “ (Pompiliu Constantinescu), Maitreyi îi apare oaspetelui cu o înfăţişare mereu nouă, învăluită în mister: „Dacă mă gândeam adesea la Maitreyi (...), dacă, mai ales mă tulbura şi mă neliniştea, aceasta se datora straniului şi neînţelesului din ochii, din răspunsurile, din râsul ei (...). Nu ştiu ce farmec şi ce chemare aveau până şi paşii ei”.
            Cei doi tineri se întâlneau mereu: în bibliotecă (unde lucrează la clasificarea cărţilor familiei), la masă, pe terasa casei; uneori, ei se plimbă cu maşina sub cerul plin de stele al Bengalului sau poartă lungi discuţii (la care ia parte şi sora mai mica a Maitreyiei – Chabu). Câtva timp, Allan îşi păstrează luciditatea, fiind chiar deranjat de atitudinea prea îngăduitoare a familiei Sen: „Când ni se încurajează şi glumele sentimentale, mă dezgustă. Mi se părea ca e un complot general la mijloc, ca să mă îndrăgostesc de Maitreyi.”
            Treptat, tânărul este prins în jocul iubirii, pe care o evocă în acorduri înalte, poematice: „Când voi găsi liniştea, omule, Dumnezeule, prietenul meu?”
            Fiecare întâlnire cu Maitreyi relevă altă faţetă a acestei fiinţe misterioase şi nefericite, alcătuită din îndrăzneală şi ingenuitate, vis magic şi naivitate, imposibil de cunoscut ca însăşi Mama Pamânt. Maitreyi i se dăruieşte într-o noapte şi Allan se simte uşor jenat că aceasta „se abandonase atât de decisiv trupului meu” încât avusei şi o urmă de melancolie că mi se dăruise aşa de repede”. Cei doi se întâlnesc dis-de- dimineaţă în biblioteca familiei, iar Maitreyi, copleşită de vinovăţie, îi povesteşte despre iubirea ce o avea de la 13 ani pentru guru-ul ei, Robi Takkur şi despre scrisorile pe care acesta i le trimitea din toate părţile lumii. Însă gesturile tandre continuă, iar la un moment dat, Maitreyi va oficia un ritual al logodnei, neaşteptat şi pur, în care cuvintele se convertesc în incantaţii înalte, tulburătoare ca muzica sferelor:
            Trădaţi în mod involuntar de Chabu, cei doi îndrăgostiţi sunt despărţiţi în mod brutal de Sen, care îi cere lui Allan să plece şi să întrerupă orice legaturi cu fiica sa. Allan se retrage în Himalaya pentru a se vindeca în singuratate deplină, iar Maitreyi încearcă zadarnic să-şi dezonoreze familia (crezând că tatal ei o va alunga de acasă, iar ea îl va urma pe Allan). De aici povestea de dragoste capătă o aură tragică.

            O scena semnificativă pentru ilustrarea temei și a viziunii despre lume a scriitorului o reprezintă participarea lui Allan la ceremonia mariajului lui Mantu, văr al inginerului Narendra Sen, venit în Delhi tocmai în acest scop (,,el nu vrea să se însoare, dar d-l Sen vrea”). Acest eveniment devine prilej pentru Allan de a medita asupra unei posibile casatorii cu Maitreyi. Nu neaga ca ar fi fost fericit (,,de cate ori se vorbeste despre o eventuala casatorie a mea cu Maitreyi..., o emotie violenta si instantanee ma strabate”), insa mentalitatea occidentala, superficiala, il determina sa perceapa afectiunea familiei Maitreyiei ca o incercare de a-l acapara:,,ma temeam, cand am banuit o cursa matrimoniala”. Daca, initial, Allan este atras erotic de feminitatea, misterul si spiritualitatea fetei, pentru Maitreyi intalnirile lor au, asa cum releva o nota din capitolul VII, mai degraba o conotatie ludica:,, Maitreyi n-a simtit niciodata patima in momentul acela. Era câștigată numai de joc, nu de ispită”). Se evidentiază, astfel, diferenta dintre bărbatul european, dominat de instincte, și femeia asiatică, pentru care importantă e, la început, aventura spirituală alaturi de Allan (e drept, protagonistul constata acest aspect tarziu, dupa ce povestea lor de dragoste se va fi terminat).
            Un alt episod semnificativ pentru tema romanului il constituie discutia dintre cei doi despre iubire din capitolul X. Lui Allan îi vine greu să înțeleagă iubirea Maitreyiei pentru ,,șapte frunze”(pomul ei), explicând totul extrem de simplu: panteism. Pe de altă parte, mărturisirii lui că nu a iubit niciodată, Maitreyi îi răspunde că relațiile lui din trecut au fost ,,murdărie, nu dragoste”. Pentru ea, dragostea înseamnă dăruire totală, renunțarea la orice urmă de luciditate: ,,ce mult îmi place să te vad mânios ca un vant, sa ma calci in picioare, sa nu-ti pese de mine”. Allan, in schimb, analizeaza fiecare reactie a ei, el nu are capacitatea de a i se darui decat daca e vorba de reciprocitate. La un moment dat, se gandeste chiar sa treaca la hinduism, insa este desteptat la realitate de catre Narendra Sen, care intuieste incompatibilitatea dintre arhitectura launtrica a lui Allan si religia hinduista. Egocentrismul occidental se releva la final de capitol:,,simteam ca mi se rapeste ceva al meu, mi se calca un petic rezervat numai mie” ( Allan face referire la intrarea Maitreyiei in camera lui, dupa plecarea lui Harold).
         </article>
        <script src="/js/particles.js/particles.js"></script>
        <script src="/js/particles.js/app.js"></script>
     </main>
   
    
    <footer>
      <div class="wrapper  info">
      <div>All rights reserved.</div>
      <div>Copyright ©2021</div>
      <div>Content Owner: LA-BAC.CF</div>
      <div>Creat cu ❤️ in Oradea</div>
    </div>
    </footer>
</body>
</html>
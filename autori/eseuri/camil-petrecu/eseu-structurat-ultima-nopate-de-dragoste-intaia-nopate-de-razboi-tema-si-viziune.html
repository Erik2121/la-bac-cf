<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="/css/style-eseuri.css">
    
   
    <title>Document</title>
   </head>
 <body>
    <header>
      <nav class="wrapper">  
          <div class="menu">
            <div class="logo"><a href="/index.html">la-bac.cf</a></div>
            <div class="nav-items">
            <a href="/autori/autori.html">Autori</a>
            <a href="#">Despre noi</a>
            <a href="#"><div class="bg-contact">Contact</div></a>
            </div>
            
          </div>
      </nav>
    </header>
    <main class="no-copy">
        <div id="particles-js"></div>
         <h1 class="titlu wrapper-autori">Tema si viziune-Ultima nopate de dragoste Intaia nopate de razboi</h1>
         <article class="wrapper-autori continut">
            Camil Petrescu este unul dintre cei mai valoroși scriitori români, personalitate complexă, prozator, poet, dramaturg și teoretician literar. Printre operele sale se numără romanele: „Ultima noapte de dragoste, întâia noapte de război”, „Patul lui Procust” .
            „Ultima noapte de dragoste, întâia noapte de război” este romanul interbelic care inovează structura acestei specii epice prin introducerea subiectivității naratoriale cu accent pe autenticitatea relatării și mai ales prin introducerea unor tehnici narative inedite pentru romanul românesc: memoria involuntară, fluxul conștiinței și acronia.
            În al doilea rând este un roman de analiză psihologică întrucât oferă dimensiunea psihologică a intelectualului inadaptat unei societăți superficiale și meschine
            În plus, romanul este de tip subiectiv deoarece are drept caracteristici: unicitatea perspectivei narative, timpul prezent și utilizarea persoanei întâi, autenticitatea și autoanaliza. Astfel, romanul este scris la persoana întâi sub forma unei confesiuni a personajului principal.
            În esență, „Ultima noapte de dragoste, întâia noapte de război” este „povestea studentului la filozofie, Ștefan Gheorghidiu care odată cu războiul trăiește agonia și moartea iubirii lui”(Tudor Vianu).
            Fiind un roman complex, „Ultima noapte de dragoste, întâia noapte de război” se încadrează unor arii tematice diverse. Așa cum se oglindește chiar din titlu, temele centrale sunt iubirea și războiul, experiențe pe care Gheorghidiu le transformă în adevărate drame ale cunoașterii. Pe de altă parte, cele două teme se subordonează supra-temei preferate de Camil Petrescu: condiția intelectualului inadaptat societății. Întregul roman este o monografie a îndoielii proiectată pe fundalul unei societăți dominate de dorinta de înavuțire.
                 La nivel compozițional romanul este alcătuit din două părți distincte anticipate din titlu, care indică temele, iubirea și războiul, două experiențe fundamentale de cunoaștere transformate de naratorul-personaj în adevărate drame existențiale. Dacă prima parte intitulată „ultima noapte de dragoste” reprezintă rememorarea iubirii matrimoniale dintre Ștefan și Ela, partea a doua intitulată „întâia noapte de război”, construită sub forma jurnalului de campanie al lui Gheorghidiu, urmărește experiența de pe front, din timpul Primului Război Mondial. 
                 Prima parte este în întregime ficțională, în timp ce a doua parte valorifică jurnalul de campanie al autorului, articole și documente de epocă, ceea ce conferă autenticitate romanului.
                 Structural, romanul se realizează prin interferența a două planuri narative: planul prezentului, al realității obiective a războiul, respectiv planul trecutului care reconstituie prin evocarea declanșată de memoria involuntară, povestea de iubire dintre Ștefan Gheorghidiu și Ela.
            Spre deosebire de romanele traditionale in care conflictul se desfasoara la nivel exterior intre diverse personaje, in romanul lui Camil Petrescu, conflictul este interior si se produce in constiinta personajului narator, Stefan Gheorghidiu, care traieste stari si sentimente contradictorii in ceea ce o priveste pe sotia sa, Ela. Acest conflict interior este generat de raporturile pe care protagonistul le are cu realitatea inconjuratoare.Asa cum a remarcat si critica literara, Gheorghidiu traieste cu iluzia ca s-a izolat de realitatea inconjuratoare, insa tocmai aceasta realitate, in care nu vrea sa se implice, va produce destramarea cuplului. Implicarea Elei in lumea mondena pe care eroul o dispretuieste si fata de care tine sa se detaseze reprezinta principalul motiv al rupturii dintre Stefan si sotia sa. Asadar, conflictul interior trait de protagonist se produce din cauza discrepantei dintre aspiratiile lui Gheorghidiu si realitatea lumii inconjuratoare.
            Conflictul exterior pune in evidenta relatia personajului cu societatea, accentuand acelasi orgoliu al respingerii si plasandu-l in categoria inadaptatului social.
                 Un episod semnificativ  îl constituie discuția de la popota ofițerilor din incipitul romanului. Aflat la fortificarea Văii Prahovei, Ștefan Gheorghidiu asistă la o discuție despre dragoste și fidelitate pornind de la un fapt banal consemnat în presa mondenă. Discuția despre fidelitate declanșează memoria involuntară a protagonistului, trezindu-i amintiri legate de căsnicia alături de Ela. Asistând la controversele colegilor de arme, Gheorghidiu își afișează sentimentul superiorității intelectuale și își dovedește indirect propria dramă conjugală. Pe de altă parte, intervenția ulterioară a protagonistului care își simte rana sufletească nevindecată dezvăluie încrederea sa într-o iubire absolută: „cei ce se iubesc au drept de viață și de moarte unul asupra celuilalt.”
                 O altă scenă semnificativă  o reprezintă episodul cinei din casa unchiului Tache Gheorghidiu. Industriaș înstărit, dar avar, unchiul Tache își invită cele mai apropiate rude, deputatul Nae Gheorghidiu, respectiv Ștefan Gheorghidiu alături de familia sa, la o masă, prilej cu care hotărăște în cele din urmă să-i lase cea mai însemnată parte din avere lui Ștefan. Astfel, de Sfântul Dumitru, Ela și Ștefan sunt invitați la masă de unchiul Tache, unde celălalt unchi, Nae Gheorghidiu,ironizează căsătoria din dragoste cu o fată săracă, pe care i-o reproșează atât lui Ștefan, cât și tatălui său, Corneliu, pe care îl acuză în același timp de incapacitatea de a lăsa moștenire urmașilor săi. Ofensat de ironiile celor doi unchi, Ștefan Gheorghidiu încearcă să își apere tatăl într-un mod tranșant. În mod surprinzător, unchiul Tache îi va lăsa după moarte cea mai însemnată parte a averii sale, deși Nae Gheorghidiu remarcă mai târziu faptul că Ștefan este lipsit de spirit practic: „n-ai spirit practic... ai să-ți pierzi averea... cu filozofia dumitale nu faci doi bani în politică”.
            
              Perspectiva narativă este subiectivă întrucât narațiunea se realizează la persoana întâi, din punctul de vedere al naratorului-personaj aflat în dublă ipostază: student la filosofie, căsătorit cu Ela Gheorghidiu, respectiv „sublocotenent proaspăt, întâia dată concentrat”. Astfel, opera poate fi interpretată ca un roman subiectiv al explorării lumii interioare a personajului, un text narativ care  sondează (=analizează) dimensiunile sufletești și preferă ca tehnică narativă analiza psihologică. Spre deosebire de romanul obiectiv în cadrul căruia protagonistul încearcă să se integreze în lume, naratorul subiectiv încearcă să-și integreze lumea. Astfel, Ștefan Gheorghidiu se află în căutarea „timpului pierdut” și a propriei identități, iar experiențele sale se opun lumii, eroul fiind un singuratic, un individ izolat aflat în căutarea idealului.
            Autorul adoptă această convenţie narativă pentru a susţine modernitatea construcţiei romaneşti. Ştefan Gheorghidiu devine parte integrantă în viaţa cititorului, care îl simte aproape, având aceleaşi experienţe şi trăiri ca şi personajul care trăieşte în interiorul universului imaginar.
            
            
            
         </article>
        <script src="/js/particles.js/particles.js"></script>
        <script src="/js/particles.js/app.js"></script>
     </main>
   
    
    <footer>
      <div class="wrapper  info">
      <div>All rights reserved.</div>
      <div>Copyright ©2021</div>
      <div>Content Owner: LA-BAC.CF</div>
      <div>Creat cu ❤️ in Oradea</div>
    </div>
    </footer>
</body>
</html>
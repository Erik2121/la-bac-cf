<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="/css/style-eseuri.css">
    <title>Document</title>
    <script async src="https://pagead2.googlesyndication.com/pagead/js/adsbygoogle.js?client=ca-pub-3024449325884025"
     crossorigin="anonymous"></script>
   </head>
 <body>
    <header>
      <nav class="wrapper">  
          <div class="menu">
            <div class="logo"><a href="/index.html">la-bac.cf</a></div>
            <div class="nav-items">
            <a href="/autori/autori.html">Autori</a>
            <a href="#">Despre noi</a>
            <a href="#"><div class="bg-contact">Contact</div></a>
            </div>
            
          </div>
      </nav>
    </header>
    <main class="no-copy">
        <div id="particles-js"></div>
         <h1 class="titlu wrapper-autori">Particularitatile personajului principal-Ultima nopate de dragoste Intaia nopate de razboi</h1>
         <article class="wrapper-autori continut">
            Camil Petrescu este unul dintre cei mai valoroși scriitori români, personalitate complexă, prozator, poet, dramaturg și teoretician literar. Printre operele sale se numără romanele: „Ultima noapte de dragoste, întâia noapte de război”, „Patul lui Procust” sau volumul de eseuri „Noua structură și opera lui Marcel Proust”.
            „Ultima noapte de dragoste, întâia noapte de război” este romanul interbelic care inovează structura acestei specii epice prin introducerea subiectivității naratoriale cu accent pe autenticitatea relatării și mai ales prin introducerea unor tehnici narative inedite pentru romanul românesc, memoria involuntară, fluxul conștiinței și acronia.
                 Protagonistul romanului este Ștefan Gheorghidiu aflat în dublă ipostază: narator-personaj, respectiv student la filosofie și sublocotenent pe frontul Primului Război Mondial. Asemeni celorlalți protagoniști din literatura camilpetresciană, Ștefan Gheorghidiu reprezintă tipul intelectualului, inadaptat superior, care nu-și găsește locul într-o societate dominată de mediocritate și de lipsă de moralitate.
                 Naratorul-personaj Ștefan Gheorghidiu este intelectualul care trăiește în lumea ideilor, a cărților și care se detașează de realitatea materială imediată. Aspiră la iubirea absolută, dar este dezamăgit de realitate, fiind analistul care are prietenția că judecă totul.
                 Trăsătura de caracter fundamentală o reprezintă orgoliul nemăsurat, care-i provoacă o angoasă (=teamă) terorizantă. Din orgoliu de căsătorește cu Ela, mărturisind: „eram atât de pătimaș iubit de una dintre cele mai frumoase studente și cred că acest orgoliu a constituit baza viitoarei mele iubiri”. Același orgoliu îl determină să se înroleze voluntar pe frontul Primului Război Mondial, deși ar fi putut să evite participarea la război folosindu-se de avere sau de statutul de vaduvă al mamei sale.
                 Din dorința de a trăi o experiență pe care o consideră definitorie pentru formarea lui ca om, dar și din orgoliu, Ștefan Gheorghidiu se înrolează, chiar dacă ulterior constată că realitatea frontului nu corespunde imaginii sale despre eroism.
                 Orgoliului lui nemăsurat i se subordonează trăsături specifice intelectualului care aspiră spre absolut: natură analitică și reflexivă, luciditatea, inteligența superioară, sensibilitatea exagerată și conștiința propriei valori în raport cu societatea în care trăiește. Spre deosebire de ceilalți, studentul la filozofie nu acceptă mediul meschin și superficial în care pătrunde după înavuțire. Hipersensibilul analist trăiește momente chinuitoare mai ales în plan conjugal, provocate de neputința de a obține certitudinea infidelității soției. Ieșirea din „noaptea de dragoste” și intrarea în „noaptea de război” îl maturizează. Îmbogățit prin această experiență dureroasă își poate reconsidera atitudinea față de Ela, față de sine și față de societate, reușind să supraviețuiască celor două drame majore, drama iubirii și drama războiului.
            Spre deosebire de romanele traditionale in care conflictul se desfasoara la nivel exterior intre diverse personaje, in romanul lui Camil Petrescu, conflictul este interior si se produce in constiinta personajului narator, Stefan Gheorghidiu, care traieste stari si sentimente contradictorii in ceea ce o priveste pe sotia sa, Ela. Acest conflict interior este generat de raporturile pe care protagonistul le are cu realitatea inconjuratoare.Asa cum a remarcat si critica literara, Gheorghidiu traieste cu iluzia ca s-a izolat de realitatea inconjuratoare, insa tocmai aceasta realitate in care nu vrea sa se implice va produce destramarea cuplului. Implicarea Elei in lumea mondena pe care eroul o dispretuieste si fata de care tine sa se detaseze reprezinta principalul motv al rupturii dintre Stefan si sotia sa. Asadar, conflictul interior trait de protagonist se produce din cauza discrepantei dintre aspiratiile lui Gheorghidiu si realitatea lumii inconjuratoare.
            Conflictul exterior pune in evidenta relatia personajului cu societatea, accentuand acelasi orgoliu al respingerii si plasandu-l in categoria inadaptatului social.
            Caracterizarea directa a personajului se realizeaza prin autocaracterizare deoarece textul e scris la persoana I. Gheorghidiu este suficient de lucid pentru a-si defini singur personalitatea. Orgoliul personajului se manifesta mai ales prin portretul fizic pe care si-l realizeaza: „Treceam printre studentii bine. Eram inalt si elegant.”. Acelasi orgoliu este si principala trasatura de caracter pe care si-o descopera: „acest orgoliu a constituit baza viitoarei mele iubiri”. Stefan e constient ca ceialalti il vad ca pe un inadaptat, il considera rautacios si il ocolesc: „n-ai spirit practic… Cu Kant ala al dumitale si cu Schopenhauer nu faci in afaceri nici o branza.” (unchiul Nae).
                  Din caracterizarea indirecta aflam ca este gelos si posesiv (scena de la Odobesti), dezinteresat de valorile materiale, are demnitate (apara onoarea tatalui sau), este influentabil si usor de manipulat (unchiul Tache il atrage in afacerea cu armament).
                  In relatia cu Ela, ea e privita exclusiv din perspectiva naratorului-personaj. Astfel, la inceput, cand e indragostit, ii realizeaza un portret angelic, spunand ca ea „ii lumineaza viata”. In final insa, cand iubirea dispare, Ela i se pare o fiinta banala, respingatoare.
            
         </article>
        <script src="/js/particles.js/particles.js"></script>
        <script src="/js/particles.js/app.js"></script>
     </main>
   
    
    <footer>
      <div class="wrapper  info">
      <div>All rights reserved.</div>
      <div>Copyright ©2021</div>
      <div>Content Owner: LA-BAC.CF</div>
      <div>Creat cu ❤️ in Oradea</div>
    </div>
    </footer>
</body>
</html>

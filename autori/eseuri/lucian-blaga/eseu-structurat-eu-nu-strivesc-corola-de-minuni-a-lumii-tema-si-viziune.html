<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="/css/style-eseuri.css">
    <link rel="stylesheet" href="/css/style-eseuri-mobile.css">
    <script async src="https://pagead2.googlesyndication.com/pagead/js/adsbygoogle.js?client=ca-pub-3024449325884025"
     crossorigin="anonymous"></script>
   
    <title>Document</title>
   </head>
 <body>
    <header>
      <nav class="wrapper">  
          <div class="menu">
            <div class="logo"><a href="/index.html">la-bac.cf</a></div>
            <div class="nav-items">
            <a href="/autori/autori.html">Autori</a>
            <a href="/despre.html">Despre noi</a>
            <a href="/contact.html"><div class="bg-contact">Contact</div></a>
            </div>
            
          </div>
      </nav>
    </header>
    <main class="no-copy">
        <div id="particles-js"></div>
         <h1 class="titlu wrapper-autori">Tema si viziune-Eu nu strivesc corola de minuni a lumii</h1>
         <article class="wrapper-autori continut">
            În peisajul literaturii române interbelice, Lucian Blaga ocupă un loc reprezentativ, fiind considerat   poetul-filozof, alături de Tudor Arghezi, meșteșugarul de cuvinte și de Ion Barbu, considerat poetul prin excelență.
            Poezia „Eu nu strivesc corola de minuni a lumii” deschide volumul „Poemele lumii” (1919), volumul de debut al scriitorului, și face parte din categoria artelor poetice ale literaturii române interbelice .Așadar, poezia se încadrează modernismului, atât la nivel tematic, cât și la nivel structural.
               În primul rând este o artă poetică, deoarece autorul își exprimă, prin mijloacele artistice, concepția despre poezie și despre raportul poetului cu lumea, creația și cunoașterea. De asemenea, este o meditație filozofică și o confesiune pe tema cunoașterii.
                În al doilea rând, se încadrează modernismului prin intelectualizarea emoției. Scriitorului îi revine meritul de a introduce două tipuri de metafore prezente și în acest text poetic: metafora plasticizantă, ușor descifrabilă, respectiv metafora revelatorie, greu descifrabilă. Textul poeziei este dominat de metafore revelatorii. Printre aceste metafore revelatorii întâlnim metafora din titlu „corola de minuni a lumii”, „lumina mea”, „lumina altora”, semnificative pentru cele două tipuri de cunoștere aflate în opoziție.
           Tema poeziei se realizează în maniera specifică modernismului interbelic, cu precădere sistemului filozofic blagian. Poet și filozof deopotrivă, Lucian Blaga dezvoltă tema cunoașterii, căreia îi oferă o definiție metaforică. Astfel, în centrul poeziei este cunoașterea în cele două ipostaze distincte: cunoașterea luciferică, respectiv cunoașterea paradiziacă, redate prin două metafore distincte: „lumina mea” și „lumina altora”. Din perspectiva artistului, scriitorul își exprimă opțiunea pentru cunoașterea luciferică, potențatoare(=multiplicatoare) de mistere nebănuite: „eu cu lumina mea sporesc a lumii taină”.
           Este o construcție verbală care conține o metaforă revelatorie „corola de minuni a lumii” și exprimă atitudinea poetului de protejare a tainelor universale. Pronumele personal „eu” reluat de cinci ori în poezie evidețiează rolul eului poetic de centru creator al universului. De asemenea, este o marcă lexico-gramaticală a eului poetic și implicit a confesiunii. Verbul la forma negativă „nu strivesc” exprimă chiar de la început refuzul cunoașterii de tip paradiziac și opțiunea pentru cunoașterea luciferică. Așadar, rolul poetului este de a adânci tainele universale, așa cum mărturisea în volumul de aforisme „Pietre pentru templul meu”.     Pe de altă parte, metafora revelatorie „corola de minuni a lumii” figurează universul ca o reprezentare sferică, fragilă, dominantă însă de atributele sensibilității, gingășiei și vitalității. Subliniat prin repetarea în incipitul textului poetic ,titlul devine astfel profesiunea de credință a creatorului, prezentă mai ales în prima parte a creației.
                Întregul discurs literar se concentrează pe opoziția dintre cunoașterea luciferică, de tip poetic, respectiv cunoașterea paradiziacă, de tip științific, rațional. Antiteza este redată grafic prin conjuncția adversativă "dar", care plasează eul poetic într-o ipostază distinctă. Verbele la forma negativă „nu strivesc”, „nu ucid”, specifice cunoașterii poetice contrastează cu verbul la forma afirmativă „sugrumă” asociat cunoașterii pe cale rațională. 
                Pe de altă parte, sunt prezente și elemente de recurență(=repetiție): „lumina mea/lumina altora”, respectiv „în flori, în ochi, pe buze ori morminte” și „și flori și ochi și buze și morminte.
           În concluzie, poezia se înscrie lirismului subiectiv, întrucât eul poetic este situat în centrul discursului liric. Poezia se înscrie esteticii moderniste printr-o serie de particularități de structură și de expresizitate, precum noutatea metaforelor, înnoirile prezodice(ingambamentul), intelectualizarea emoției sau limbajul poetic inedit.
           
                       
    
         </article>
        <script src="/js/particles.js/particles.js"></script>
        <script src="/js/particles.js/app.js"></script>
     </main>
   
    
    <footer>
      <div class="wrapper  info">
      <div>All rights reserved.</div>
      <div>Copyright ©2021</div>
      <div>Content Owner: LA-BAC.CF</div>
      <div>Creat cu ❤️ in Oradea</div>
    </div>
    </footer>
</body>
</html>
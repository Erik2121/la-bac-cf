<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="/css/style-eseuri.css">
    <link rel="stylesheet" href="/css/style-eseuri-mobile.css">
    <script async src="https://pagead2.googlesyndication.com/pagead/js/adsbygoogle.js?client=ca-pub-3024449325884025"
     crossorigin="anonymous"></script>
   
    <title>Tema si viziune-Harap Alb</title>
    <link rel="apple-touch-icon" sizes="180x180" href="/icons/apple-touch-icon.png">
    <link rel="icon" type="image/png" sizes="32x32" href="/icons/favicon-32x32.png">
    <link rel="icon" type="image/png" sizes="16x16" href="/icons/favicon-16x16.png">
    <link rel="manifest" href="/icons/site.webmanifest">
    <link rel="icon" href="/icons/favicon.ico">
    <meta name="description" content="LA-BAC.CF-Tema si viziune-Harap Alb">
    <meta name="keywords" content="eseuri romana, bac, comentarii la romana">
    
    <!-- Twitter -->
    <meta name="twitter:card" content="summary_large_image">
    <meta name="twitter:title" content="📚 LA-BAC.CF-Tema si viziune-Harap Alb">
    <meta name="twitter:description" content="LA-BAC.CF-Tema si viziune-Harap Alb">
    <meta name="twitter:site" content="@">
    <meta name="twitter:creator" content="@">
    <meta name="twitter:image" content="https://la-bac.cf/resurse/banner.png">
    
    <!-- Open Graph general (Facebook, Pinterest)-->
    <meta property="og:title" content="📚 LA-BAC.CF-Tema si viziune-Harap Alb">
    <meta property="og:description" content="LA-BAC.CF-Tema si viziune-Harap Alb">
    <meta property="og:url" content="https://la-bac.cf/">
    <meta property="og:site_name" content="la-bac.cf">
    <meta property="og:type" content="website">
    <meta property="og:image" content="https://la-bac.cf/resurse/banner.png"> 
    <meta name="robots" content="index, follow">
    <meta name="copyright" content="la-bac.cf">
    <meta name="Distribution" content="Local">
    <meta name="Rating" content="General">
    <meta http-equiv="content-language" content="RO">
    
   </head>
 <body>
    <header>
      <nav class="wrapper">  
          <div class="menu">
            <div class="logo"><a href="/index.html">la-bac.cf</a></div>
            <div class="nav-items">
            <a href="/autori/autori.html">Autori</a>
            <a href="/despre.html">Despre noi</a>
            <a href="/contact.html"><div class="bg-contact">Contact</div></a>
            </div>
            
          </div>
      </nav>
    </header>
    <main class="no-copy ">
        <div id="particles-js"></div>
         <h1 class="titlu wrapper-autori">Tema si viziune-Harap Alb</h1>
         <article class="wrapper-autori continut">
            Ion Creangă este unul dintre reprezentanţii „epocii marilor clasici” alături de: Mihai Eminescu, Ion Luca Caragiale şi Ioan Slavici. Este cunoscut drept povestitorul prin excelenţă, deoarece opera sa literară se încadrează genului epic prin povestiri, prin nuvele sau prin basme precum: „Povestea lui Harap-Alb”, „Dănilă Prepeleac” sau „Ivan Turbincă”.
            „Povestea lui Harap-Alb” este un basm cult, deoarece realul se împleteşte armonios cu fantasticul pe tema luptei dintre forţele binelui şi ale răului, din care ies întotdeauna învingătoare forţele binelui. De asemenea, opera are un autor cunoscut care îşi exprimă propria viziune despre lume şi viaţă şi inovează structura specifică basmului popular.
            Fiind un basm cult „Povestea lui Harap-Alb” propune în esenţă tema maturizării, a iniţierii în tainele vieţii. Asemeni celorlalte basme, opera lui Creangă urmăreşte drumul iniţiatic al eroului, nevoit să treacă prin mai multe încercări pentru a se maturiza, pentru a atinge un ideal, pentru a dobândi statutul de împărat capabil să stăpânească înţelept împărăţia lui Verde împărat.
               Acţiunea basmului se realizează printr-o succesiune de întâmplări desfăşurate cronologic. Astfel, subiectul este simplu, linear, constituit din episoade care se înlănţuie cronologic şi se constituie printr-o  succesiune de motive populare specifice basmului popular. Printre aceste motive regăsim: superioritatea mezinului, motivul podului, al labirintului, al fântânii, motivul încălcării interdicţiei, al călătoriei și al probelor iniţiatice. Întregul basm se realizează prin succesiunea acestor motive literare, pe care Ion Creangă le valorifică şi le modifică pe alocuri potrivit propriei viziuni despre lume şi viaţă.
                 Expoziţiunea este reprezentată de formula iniţială care cuprinde coordonatele spaţio-temporale şi motivul literar al craiului care avea trei fii.
                 Intriga destramă situaţia iniţială echilibrată, armonioasă, constituindu-se pe motivul absenţei: împăratul Verde nu avea moştenitori pe linie masculină şi, prin urmare, îl roagă pe fratele său, Craiul, să trimită „pe cel mai vrednic dintre nepoţi”, ca să-l lase împărat în locul său, după moartea sa.
                 Întâmplările propriu-zise constituie desfăşurarea acţiunii şi se întemeiază pe o succesiune de motive literare: superioritatea mezinului, podul, pădurea, fântâna, jurământul cavaleresc, încălcarea interdicţiei, probele, confruntarea dintre bine şi rău, motivul morţii şi al învierii, respectiv pedepsirea răului şi răsplata binelui.
                 Desfăşurarea acţiunii debutează prin hotărârea Craiului de a testa vrednicia fiilor săi îmbrăcat în blană de urs şi întâmpinându-i la un pod. Singurul care trece proba podului este mezinul sfătuit de o bătrână cerşetoare să ceară tatălui calul, armele şi hainele din tinereţe. Calul năzdrăvan, ales prin proba jăraticului, devine astfel ajutorul esenţial in lupta crăişorului împotriva răului.
                 Călătoria iniţiatică a crăişorului continuă prin pătrunderea într-o pădure labirintică din care nu reuşeşte să găsească o cale de ieşire. Neiniţiat în tainele vieţii îl ia tovarăş de drum pe spânul ivit de trei ori în calea sa, chiar dacă este conştient de încălcarea sfatului părintesc. Astfel pădurea întunecată este prilejul descoperirii primelor temeri şi al apariţiei antagonistului, deoarece, prin viclenie, spânul îl obligă să jure pe ascuţişul sabiei că va accepta schimbul de idenităţi pentru eliberarea sa din fântână.
                 Ajunşi la curtea împăratului Verde, cu identităţi inversate, Hapar-Alb este supus pe rând unor probe iniţiatice. Împărăţia lui Verde împărat este o reprezentare directă a paradisului pământesc, deoarece la masa lui „sălăţile” sunt de o raritate aproape inaccesibilă, iar pietrele nestemate ale cerbului sunt aduse cu mari sacrificii. Încercând să-l piardă, spânul îl supune pentru început la proba aducerii „sălăţălor” din grădina ursului, apoi la proba aducerii pietrelor nestemate din pădurea cerbului. Ambele probe presupun ajutorul bătrânei cerşetoare, metamorfozate în Sfânta Duminică, devenită astfel personaj donator şi mistagog(=sfătuitor).
                 A treia înfruntare este declanşată de aducerea fetei împăratului Roş, proba cea mai anevoioasă prin care trebuie să mai treacă un tănăr neiniţiat, deoarece împăratul îi supune la o succesiune de încercări: înoptarea într-o cameră de aramă incendiată, separarea macului de nisip, prânzul pantagruelic, ghicirea fetei și păzirea ei.
                 O ultimă probă desfăşurată la curtea împăratului Roş demonstrează puterea fetei împăratului Roş, de a anticipa destinul protagonistului. Astfel, înainte de plecarea spre împărăţia unchiului, fata propune o competiţie între turturica ei şi calul năzdrăvan, care trebuie să aducă trei smicele de măr dulce, apă vie şi apă moartă, probă câştigată prin vicleşug de calul năzdrăvan.
                 Punctul culminant al basmului se suprapune motivului confruntării dintre bine şi rău, al morţii şi al învierii. Ajunşi la curtea împăratului Verde, fata împăratului Roş dezvăluie adevărata idenitate a lui Harap-Alb, deconspirând planul spânului. Confruntarea nu este însă directă, asemeni basmelor populare. Prin decapitarea lui Harap-Alb de către spân, acesta îndeplineşte condiţiile jurământului şi pune capăt perioadei de iniţiere. Astfel, moare Harap-Alb din ipostaza ucenicului şi învie craiul şi viitrul împărat cu ajutorul smicelelor, al apei vii şi al apei moarte. La rândul său, spânul este ucis de calul năzdrăvan după legea arhaică a pedepsirii răului.
                 Deznodământul este reprezentat de motivul răsplătirii binelui, deoarece Harap-Alb primeşte tronul unchiului său, iar triunful binelui se transformă într-o nuntă fabuloasă care „şi amu mai ţine încă”, reprezentând formula finală specifică basmului popular.
            
            Conflictul vizeaza relatiile antitetice care se stabilesc pe parcursul evolutiei narative. Conflictul principal este cel dintre mezin si Span, iar cel secundar dintre Harap-Alb si Imparatul Ros.
            Perspectiva narativă este specifică oricărui basm, deoarece naraţiunea se realizează la persoana a III-a din punctul de vedere al naratorului obiectiv, omniprezent şi omiscient. Totuşi, pe alocuri, naratorul îşi face simţită prezenţa, participâmd afectiv la evenimentele relatate, aşa cum se deduce din utilizarea unor formule: „mi-ţi-l înşfacă cu dinţii de cap” cunoscută sub denumirea de dativ epic.
            In concluzie Povestea lui Harap Alb este un basm cult ce urmareste maturizarea unui  tanar in conctact cu experienta vietii.Probele pe care le depaseste sunt modalitati de formare a sa ca om, ca viitor imparat. 
            
            
           
               
         </article>
        <script src="/js/particles.js/particles.js"></script>
        <script src="/js/particles.js/app.js"></script>
     </main>
   
    
    <footer>
      <div class="wrapper  info">
      <div>All rights reserved.</div>
      <div>Copyright ©2021</div>
      <div>Content Owner: LA-BAC.CF</div>
      <div>Creat cu ❤️ in Oradea</div>
    </div>
    </footer>
</body>
</html>
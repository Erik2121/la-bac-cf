<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="/css/style-eseuri.css">
    <link rel="stylesheet" href="/css/style-eseuri-mobile.css">
    <script async src="https://pagead2.googlesyndication.com/pagead/js/adsbygoogle.js?client=ca-pub-3024449325884025"
     crossorigin="anonymous"></script>
   
    <title>Document</title>
   </head>
 <body>
    <header>
      <nav class="wrapper">  
          <div class="menu">
            <div class="logo"><a href="/index.html">la-bac.cf</a></div>
            <div class="nav-items">
            <a href="/autori/autori.html">Autori</a>
            <a href="/despre.html">Despre noi</a>
            <a href="/contact.html"><div class="bg-contact">Contact</div></a>
            </div>
            
          </div>
      </nav>
    </header>
    <main class="no-copy">
        <div id="particles-js"></div>
         <h1 class="titlu wrapper-autori">Tema si viziune-Riga Crypto si Lapona Enigel</h1>
         <article class="wrapper-autori continut">
            Ion Barbu este pseudonimul literar al profesorului de matematică, Dan Barbilian, unul dintre cei mai importanți poeți români din perioada interbelică, reprezentant al modernismului literar românesc. Modernismul este un curent cultural și artistic apărut spre sfârșitul secolului al XIX-lea, ca o revoltă a artiștilor împotriva normelor și tradițiilor.
            O prezență remarcabilă pe scena modernismului interbelic românesc este opera barbiană „Riga Crypto și lapona Enigel”, construită sub forma unei povestiri în ramă, subintitulată „baladă” și considerată de scriitorul însuși „un Luceafăr răsturnat”. În esență opera este un poem filozofic, o alegorie pe tema condiției umane, ilustrată prin intermediul a două lumi distincte: lumea vegetală, reprezentată de Crypto, „regele ciupearcă”, respectiv universul uman reprezentat de „lapona mică, liniștită”.
           Titlul textului este elementul paratextual care deschide orizontul de așteptări al cititorului. Construcție nominală analitică, titlul este construit pe motivul literar al cuplului, atât de frecvent în literatură. Prin intermediul acestuia sunt anticipați chiar de la început protagoniștii poemului: Crypto, cu trimitere directă la adjectivul „criptic”, respectiv Enigel, lapona aflată în drum spre ținuturile soarelui „în noul an să-și ducă renii”. 
                Pe de altă parte, titlul anticipează și tema textului, cea a iubirii imposibile, întrucât conține numele celor două personaje antagonice legate prin conjuncția „și”. Aceste personaje aparțin unor lumi diferite: Crypto vegetalului , cu un statut superior în propria lume, fiind „regele ciupearcă, iar Enigel umanului”, fiind surprinsă în plin proces al transhumanței. În același timp, ei sunt conturați și prin atribute antitetice, deoarece Crypto este „sterp” și „nărăvaș”, în timp ce lapona este „mică, liniștită”. 
           La un prim nivel de lectură, tema o constituie iubirea imposibilă dintre ființe incompatibile prin structură și aspirații. Însăși semnificația onomasticii personajelor este elocventă pentru atributele lumii celor doi protagoniști. Crypto este în limba greacă un prefixoid care însemnă ascuns, iar versul „Crai Crypto, inimă ascunsă” subliniază tocmai această închidere a personajului în propriul regn, prin care dobândește o aură enigmatică. Enigel, reprezentând regnul uman, este ființa superioară, care aspiră spre ținutul soarelui.
                În esență, tema textului este iubirea ca modalitate de cunoaștere eșuată. Astfel, dincolo de povestea unei iubiri imposibile, poemul barbian dezvoltă tema cunoașterii și a asumării propriului destin. Enigel, ființă superioară, aspiră spre lumină, dominată de setea de cunoaștere și autodepășire, în timp ce Crypto este ființa inferioară, dornică să-și depășească propria condiție printr-o iubire „dincolo de fire”.
           Poemul are structura unei povestiri în ramă, alcătuită din două secvențe distincte: rama și povestirea propriu-zisă.
                Rama povestirii, alcatuită din primele patru strofe, constituite prologulul(=introducerea) poeziei și conturează în puține imagini atmosfera de la finalul unei nunți reale.  Așadar, nunta care este pe cale să se finalizeze, reprezintă spațiul în care urmează să fie relatată povestea nunții imposibile dintre lapona Enigel și regele Crypto, o poveste cu caracter legendar: „zi-l menestrel! /Cu foc l-ai zis acum o vară”.
                Partea a doua înfățișează povestea nunții neîmplinite dintre Crypto și Enigel, aparține fabulosului și este proiectată în visul laponei surprinsă în plin proces al transhumanței. Constituită din 23 de strofe, secvența prezintă portretul rigăi Crypto, urmat de cel al laponei Enigel și de cele trei invitații la iubire adresate de Crypto.
                Secvența debutează cu prezentarea  protagonistului, stăpânul unei lumi vegetale, „inimă ascunsă”, ce aparține unui plan existențial dominat de rouă, umezeală și umbră.   În împărăția de rouă predomină răutatea, bârfa și ocara. Astfel, Crypto apare ca ipostază a sterilității, aflat într-un univers închis în sine, vegetând în veșnicul somn al materiei. Crypto este un inadaptat în propria condiție, refuzul său de a înflori însemnând refuzul de a se supune propriului destin. 
                În contrast cu lumea lui Crypto se conturează lumea laponei și a condiției sale umane, superioare. Provenind din ținuturi polare, elementele definitorii ale universului său sunt „gheața”, „lumina”. Chiar de la început este definită printr-o succesiune de epitete: „lapona mică, liniștită /Cu piei, pre nume Enigel”. 
                Întâlnirea cu riga Crypto are loc într-un punct al călătoriei sale spre sud, mișcare prin care se reliefează aspirația laponei spre lumina soarelui. Prin apartenența ei la condiția umană, este un personaj superior lui Crypto. Popasul în spațiul stăpânit de Crypto reprezintă în esență o probă prin care își dovedește capacitatea de a-și asuma propria condiție, dar și aspirația continuă spre atingerea idealului. 
                Asemeni luceafărului eminescian, ființei inferioare îi sunt atribuite trei invitații, trei chemări, prin care își dovedește afecțiunea. Initial îi oferă fragi. Prima chemare a rigăi este astfel încercarea sa de a o atrage pe Enigel cu valoarea supremă a lumii sale. Lapona îi răspunde printr-un refuz.  Prin a doua chemare, Crypto acceptă sacrificiul de sine: „dacă pleci să culegi, /Începi, rogu-te, cu mine”. Enigel îi răspunde tot printr-un refuz. Simbolic este faptul că fata îl consideră „necopt”, adică imatur, inapt pentru o experiență superioară, cum ar fi iubirea.
                Ultima încercare a lui Crypto cuprinde și propunerea ca Enigel să renunțe la ideea ei, soarele, în favoare lumii somnului fraged peste care stăpânește. Răspunsul ei evidențiează structura duală a ființei, un amestec de lumină și întuneric, de căldură și îngheț, de rațiune și instinct. Soarele simbolizează cunoașterea umană, rațiunea, iar umbra reprezintă existența inconștientă, pornirile obscure(=ascunse), instinctualitatea. 
                Surprins de soare, Crypto devine o ciupercă otrăvitoare. Nunta lui cu „măsălarița-mireasă” reprezintă întoarcerea în propriul regn, într-o ipostază degradată ca urmare a sancțiunii decise de „soarele-nțelept”.
                Finalul baladei reprezintă o subtilă fixare în legendă, a destinului plantelor otrăvitoare: ele sunt transformate în ființe otrăvitoare ca pedeapsă petru aspirația lor mult prea mare față de puterea lor mărginită.
             În concluzie, poezia „Riga Crypto și lapona Enigel” de Ion Barbu este un poem modernist, cu structura unei povestiri în ramă, alcătuit din două secvențe distincte: rama și povestirea propriu-zisă.
           
               
         </article>
        <script src="/js/particles.js/particles.js"></script>
        <script src="/js/particles.js/app.js"></script>
     </main>
   
    
    <footer>
      <div class="wrapper  info">
      <div>All rights reserved.</div>
      <div>Copyright ©2021</div>
      <div>Content Owner: LA-BAC.CF</div>
      <div>Creat cu ❤️ in Oradea</div>
    </div>
    </footer>
</body>
</html>